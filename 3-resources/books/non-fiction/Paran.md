---
tags: non-fiction
type: book
author: Tho. Paramasivan
title: Paran
---

# Paran
by [[Paramasivan]]

## Highlights
> மதம் என்பது அதிகாரத்தை நோக்கிய ஒரு நகர்வு. அது எந்த மதமாக இருந்தாலும் சரி.

> ஒரு சமூகத்தின் ஆசைகளும், கடந்தகால நினைவு களும் எதிர்பார்ப்புகளும், அழகுணர்ச்சியும், நம்பிக்கையும் மனிதப் பெயரிடும் வழக்கத்தில் பொதிந்து கிடப்பதைக் காணலாம்.

> மண்ணாங்கட்டி, அகோரம், ஆபாசம், அமாவாசை, பிச்சை முதலிய பெயர்கள் மந்திர நம்பிக்கையின் அடிப்படையில் பிறந்தவை. குழந்தைகளைத் தீயஆவிகள் அண்டாது என்ற நம்பிக்கையில் இவை விரும்பி இடப்படுகின்றன. இந்த நம்பிக்கை ஒடுக்கப்பட்ட சாதியரிடத்தேதான் வலுவாக இருக்கின்றது என்பது குறிப்பிடத்தக்கது.

> அதிக எழுத்தறிவு பெறாத சமூகத்தின் தொழில்நுட்ப அறிவானது, அந்தச் சமூகத்தின் வழக்குத் தொடர்கள், பாடல்கள், பழமொழிகள் இவற்றிலேதான் பொதிந்து கிடக்கும்.

> தலைவி நாணுகிறாள். அதற்கான இருக்கிறத்தையும் கூறுகிறான். வெட்கமாக இருக்கிறது, ஏன் தெரியுமாக. உடன்பிறந்தவன் தலைவத் தழுவ முற்படுகின்ற இந்த இடத்திற்கு நிழல்தரும். புன்னைமரம், என்னுடைய தமக்கை. புன்னிலையில் யாராவது தன் காதலனைத் தழுவுவார்களா? சின்ன வயதிலே என் அன்னை, புன்னைக் காயை மண்ணில் மறைத்து வைத்து விளையாடுவாளாம். ஒருநாள் புதைத்த புன்னைக் காயைக் காணவில்லை. அந்த இடத்தில் நெய்யையும் பாலையும் அவள் ஊற்றி வளர்த்தாலாம். என் அன்னை எனக்குச் சொன்னாள். அதுதான் இந்த மரம். ஆகவே இம்மரம் என் அன்னைக்கு முதல் பிள்ளை எனக்கு அக்காள், மூத்தவள் பார்த்திருக்க இளையவள் காதலனுடன் சிரித்திருக்கலாமா? எனக்கு வெட்கமாய் இருக்கிறது. **"விளையாடு ஆயமொடு வெண்மணல் அழுத்தி, மறந்தனம் துறந்த காழ்முளை அகைய, நெய்பெய் தீம்பால் பெய்தினிது வளர்த்தது; நும்மினும் சிறந்ததது நுவ்வை ஆகும் என்று. அன்னை கூறினள், புன்னையது நலனே அம்ம! நாணுதும் நும்மோடு நகையே"** [[நற்றிணை 172]].

> அரசனே ! உனது தலை வேதம் ஓதுவார் முன் தாழ்வாகட் என்னும் பொருள்பட, **"இறைஞ்சுக பெரும நின் சென்னி சிறந்த நான்மறை முனிவர் ஏந்துகை எதிரே"** என்னும் புறநானூற்றுப் பாடல் ([[புறம்: 6]]) அமைந்துள்ளது.

> நாட்டார்மரபு சார்ந்த பல்வேறு தெய்வங்கள் என்ற பன்முகத்தன்மையை நிராகரித்து 'ஒரே கடவுள்' என்ற கோட்பாடு மன்னனுக்குப்பிடித்தது. ஏனெனில் பல தலைவர்கள் என்பது மறுக்கப்பட்டு ஒரே அரசன் என்பது அவர்களுக்குத் தேவை. வேறுவகையில் சொல்வதானால் ஏகஆதிபத்தியம் என்பதை ஆதரிக்கும் கருத்தியலாக வைதிகம் இருந்ததால் அதை மன்னர்கள் போற்றிப்புரந்தார்கள்.

> புத்தகங்கள் என்பது வெறும் தாளும் மையும் மட்டுமல்ல. அதற்குள் எழுதியவனின் ஆன்மா இருக்கிறது. ஒரு செடியில் வேருக்கும் விழுதுக்கும் உள்ள தொடர்பு போன்றது புத்தகங்களுக்கும் வாசிப்பவனுக்கும் உள்ள தொடர்பு.

> பி.எஸ்.சி. இரசாயனம் படிக்கும் மாணவனைப் பார்த்து இரசாயனம் எப்போது கண்டுபிடிக்கப்பட்டது எனக் கேட்டேன். அவனுக்குத் தெரியவில்லை. சொல்லிக் கொடுத்தால்தானே, அவன் சொல்வான். மனிதன் வேட்டையாடியபோது உணவு மீதம் ஆகி டிஹைட்ரேட் ஆகி நாளை பயன்படுத்தலாம் என்றபோதே இரசாயனம் தொடங்கிவிட்டது. அதில் உப்பைச் சேர்க்கும்போது இன்னும் கொஞ்சநாள் பயன்படுத்தலாம் என்றபோது இரசாயனம் வளரத்தொடங்கியது.

> ஒன்றைத் திட்டமிட்டே பழசாக்குவது உலகமயமாக்கம். இந்த வருடம் இருசக்கர வாகனம் ஒன்றை வாங்கினால் அடுத்த வருடம் ஒரு சின்ன மாற்றத்துடன் புதிதாக ஒன்று வரும். இப்படி திட்டமிட்டுப் பழசாக்கி அடுத்தப் பொருளை விற்பதுதான் உலகமயமாக்கம்.

> சமணக் கோயில் வைதிகத்தால் பறிக்கப்பட்டு இந்துக் கோயில் ஆனதற்கு இருபதாம் நூற்றாண்டு எடுத்துக்காட்டு நாகர்கோயில் நாகராஜா கோயில் ஆகும். சுமார் ஐம்பது ஆண்டுகளுக்கு முன்பு வரை அக்கோயிலில் சமணத் துறவிகள் இருந்தனர். இன்றும் அக்கோயில் தூண்களிலுள்ள சிற்பங்கள், (தீர்த்தங்கரர் சிற்பங்கள்) அக்கோயில் சமணக் கோயிலாக இருந்தமைக்கான சான்றுகளாக எஞ்சி நிற்கின்றன.

> அதாவது சுட்ட செங்கலால் வீடுகட்டிக் கொள்ளவும், வீட்டிற்கு மாடி எடுத்துக் கட்டவும், வீட்டுத் தோட்டத்தில் கிணறு வெட்டிச் கொள்ளவும் அக்காலத்தில் அரசர்களின் அனுமதி வேண்டும். அந்த அனுமதி பார்ப்பனர்களுக்கு மட்டுமே இயல்பாக வழங்கப் பட்டிருந்தது. பார்ப்பனர்களின் தீட்டுக் கோட்பாட்டை அரண் செய்வதற்கும், பேணிக் கொள்வதற்கும் ஒவ்வொரு வீட்டிலும் தனித் தனியாகக் கிணறுகள் இருப்பதனை இப்பொழுதும் பார்ப்பனத் தெருக்களில் (அக்கிராமங்களில்) காண இயலும். இந்த உரிமை யினை அரசர்கள் மற்ற சாதியாருக்கு வழங்கவில்லை.

> இரத்தப்பலி நிறுத்தப்படுகிறபோதும், சமஸ்கிருத மந்திரம் ஓதப்படுகிறபோதும் சிறுதெய்வங்கள் பெருந்தெய்வங்களாகி விடுகின்றன. 

> இரத்தப்பலி தருதல் என்பது பெரும்பாலும் ஆண் விலங்குகளையே தருவர். பெண்விலங்குகள் உயிர் பெருக்கும் சக்திகள் என்பதால், அவற்றைப் பலிகொடுத்தால் தெய்வம் தண்டிக்கும் என்னும் நம்பிக்கையே இதற்குக் காரணம்.

> குழந்தையின் மலம்பட்ட தாயின் உடம்பு அழுக்கானதா?

> குழந்தையின் மலம்பட்ட தாயின் உடம்பு அழுக்கானதா? எல்லாப் பெண்ணும் தோட்டிதானே. அழுக்கைக் கொண்டாடுகிற ஒரு கடவுளையே தமிழன் கொண்டிருந்தானல்லவா? அழுக்கை உரமாக்குகிற மூத்ததேவி என்ற கடவுள், அந்தத் தேவியை அழுக்கை உரமாக்குகிற, செல்வத்தின் ஆதாரத்தை உருவாக்கித் தருகிற ஒரு தேவியைச் சுத்த - அசுத்த கோட்பாடு கொண்டு கொன்று விட்டார்கள். எல்லா அழுக்கும் உரம். உரமெல்லாம் செல்வம். அப்படியானால் அழுக்கெல்லாம் செல்வம். இதுதான் நம் மரபு வழிப் பார்வையாக இருக்க முடியும். ஒரு ஆட்டைப் புதைத்த இடத்திலே ஒரு முருங்கை மரம் நட்டால் அது அப்படிச் செழித்து வளரும், பெருமையோடுதான் சொல்வார்கள். இறைச்சியிலிருந்தும் எலும்பிலிருந்தும் வளர்ந்த காயென்று அதை ஒதுக்கமாட்டார்கள். அழுக்கு-சுத்தம் எல்லாம் உடலுழைப்போடு சம்பந்தமில்லாத. ஆனால் உற்பத்தியை ஏதேனும் ஒரு வகையிலே கட்டுப்படுத்த முயல்கிற பார்ப்பனியத்தின் வெளிப்பாடாகும்.

> கரடிக் குழுவைச் சேர்ந்த பெண்களெல்லாம், புலிக்குழுவைச் சேர்ந்த ஆண்களுக்கு மனைவிமார்கள். புலிக்குழுவைச் சேர்ந்த பெண்க ளெல்லாம் கரடிக்குழுவைச் சேர்ந்த ஆண்களுக்கு மனைவிமார்கள். இதன் பெயர் Polyandry, பிறகு அடுத்தகட்ட வளர்ச்சியாக கரடிக் குழுவிலே இருக்கிற ஒருவன் புலிக்குழுவிலே உள்ள ஒரு பெண்ணைத் திருமணம் செய்து கொண்டால் அந்தப் பெண் இந்த ஆண்மகனுக்கு மட்டுமல்லாமல் அவனோடு பிறந்த எல்லாருக்கும் மனைவி. இதற்கு சகோதரப் பல கணவன் என்று பெயர். இந்த நீண்ட வழக்கத்திலேதான் திரெளபதியை புரிந்து கொள்ள வேண்டும். நாட்டார் மரபு இந்தச் சகோதர பல கணவன் முறையை ஏற்றுக் கொண்டதால் தான் "திரௌபதி ஐவருக்கும் தேவி அழியாத பத்தினி" என்று சொன்னார்கள். இதற்குப் பிறகு ஒருவனுக்கு ஒருத்தி வருகிறது. பரத்தைமை என்ற நிறுவனம் அங்கீகரிக்கப்பட்ட பின்னாலே 'ஒருத்திக்கு ஒருவன்' 'ஒருவனுக்குப் பலர்' என்றானது. இது தேவதாசி ஒழிப்புச் சட்டம் வந்த இருபதாம் நூற்றாண்டு நடுப்பகுதி வரையிலே இதுதான் தமிழகத்திலே ஒழுக்கமாக இருந்தது. பலதாரத் திருமணச் சட்டம் வந்த பிறகும்கூட நிறைய அரசு ஊழியர்கள் கூட தங்கள் மனைவியுடைய தங்கைகளைத் திருமணம் செய்திருப்பதையும் ஒன்றாக வாழ்க்கை நடத்தி வருவதையும் நடை முறையில் காண்கிறோம்.

> திராவிடப் பண்பாடு என்று எதையும் காட்ட முடியுமா என்றால் அது 'இறந்தவரின் உடலுக்கான மரியாதை இந்த இறந்துபோன உடலை ஆங்கிலத்திலே corpse என்பார்கள். இறந்துபோன உடலுக்கான மரியாதை என்பது திராவிட சமூகத்தில் மிகவும் முக்கியமானது. யார் யார் இரத்த உறவு உடையவர்களோ அவர்கள் அந்தப் பிணத்தைத் தொட்டு, அதன் மீது விழுந்து, அழுது புலம்பி அரற்றுவது என்பது இறந்த உடலுக்கான மரியாதை. இறந்து போன ஒரே காரணத்துக்காக ஒரு உடலைத் தனக்கு அன்னியமாகக் கருதுவது தமிழ்நாட்டிலே பார்ப்பனர்களிடம் மட்டுமே வழக்கமாக உள்ள ஒன்று.

> திராவிட மொழி பேசும் எல்லா மக்களிடத்திலும் இருக்கக்கூடிய ஒரு வழக்கம் முறைப்பெண், முறைமாப்பிள்ளை. Cross cousin marriage என்று சொல்வார்கள் அது எப்படி வெளிப்படுகிறது என்று கேட்டால் "தாய் மாமனுக்கான மரியாதை" வேறு எந்த மொழியிலும் தாய்மாமன் என்பதற்கான ஒரு சொல் கிடையாது. தமிழிலே மட்டும்தான் அம்மான் என்று ஒரு சொல் உண்டு. அம்மையுடன் பிறந்தவன். மலையாளத்தில் இது அம்மாவன் என்று வழங்கப் பெறும். இந்த எழுநிலைப்பால் உறவும் திராவிட மொழிபேசும் இனத்தாரிடமும் பினீசிய இனத்தாரிடமும்தான் உள்ளன. உலகத்திலே வேறுயாருக்கும் இது கிடையாது.

> வட்டாரம் சார்ந்த தன்மையை அழிப்பது தான் உலகமயமாக்கலின் குறிக்கோள். இந்த வட்டாரம் சார்ந்த தன்மையை அழிப்பதுதான் இந்துத்துவத்தின் குறிக்கோள். எனவே தான் இந்துத்துவத்தையும் உலகமயமாக்கலையும் நாம் ஒருசேர எதிர்க்க வேண்டும்.

> சமண பௌத்த மதங்கள் இந்தியாவிலே வணிக எழுச்சியின் காலத்திலே பிறந்தவை. அந்த இரண்டையும் வணிக மதங்கள் என்றே சொல்லலாம். அந்த இரண்டும் வணிகர்களுடைய ஆதரவில்தான் வளர்ந்தன. செல்வம் எப்பொழுதும் நில உடைமையாளர்களைவிட வணிகர்களிடத்திலே தான் குவியும்.

> இங்கே தமிழ்நாட்டிலோ. ஆந்திராவிலோ எந்தச் சாமியும் சட்டை அல்லது அது மாதிரி ஒரு அணிகலனையோ போட்டுக் கொள்வதில்லை. ஆனால் ஐரோப்பாவிலோ குளிர் நாடுகளிலோ எல்லாத் தெய்வமும் சட்டை மாதிரி ஒன்றைப் போட்டுக் கொண்டிருக்கும். மிகவும் அடிப்படையாக மொழி அளவிலே பேசுவதாக இருந்தால், 'ஒரு மனங்குளிர்ந்த வரவேற்பைத் தருகிறோம்' என்று நாம் சொல்கிறோம். ஆனால் ஆங்கிலத்தில் அதனை "Warm Welcome" என்று சொல்கிறார்கள். இந்த இரு நாடுகளிலும் பருவ காலச் சூழ்நிலையின் காரணமாக அந்த மொழியிலே அந்த வெளிப்பாடு வெவ்வேறாக அமைந்திருக்கிறது.

> மதம் என்பது அதிகாரத்தை நோக்கிய ஒரு நகர்வு. அது எந்த மதமாக இருந்தாலும் சரி.

> நிலம் என்றால் வெறும் மண் அன்று. நிலம் என்பது நிலம். நிலப்பகுதியில் வாழ்கிற மக்கள், அவர்கள் பேசுகிற மொழி, அவர் களுடைய உற்பத்திப் பொருட்கள், அவர்களுடைய பல்வேறு வகையான கருவிகள், புழங்கு பொருட்கள், இசை, கலை இலக்கிய வெளிப்பாடுகள், வாய்மொழி மரபுகள் எல்லாம் சேர்ந்ததற்குப் பெயர்தான் பண்பாடு. அது நிலம் சார்ந்துதான் பிறக்க இயலும், வேறெங்கும் வேண்டாம். தமிழ்நாட்டு அரிவாளைப் போல கனடாவிலோ, உஸ்பெக்கிஸ்தானிலோ ஒரு அரிவாள் இருக்க முடியுமா? தமிழ்நாட்டுப் பாத்திரங்களைப்போல அங்கே ஒரு பாத்திரம் இருக்க முடியமா? தமிழ்நாட்டு இசைபோல அங்கே ஒன்று இருக்க முடியுமா? முடியாது. அவையவை அந்தந்த மண் சார்ந்து பிறக்கின்றன.

## Contents
* நானும் என் ஆய்வும்
* நேர்காணல்
* பெயரிடுதல் என் சுதந்தரம்
* நிகண்டு
* கிரியாவின் (கரியா) அகராதி
* அறிவியல் தமிழ்: இருபதாம் நூற்றாண்டின் முதல் அறிவியல் தமிழ் நூல்
* சிறுகதை நவீன மனிதனின் குரலாகக் கேட்கிறது
* சீறாவின் கடவுள் வாழ்த்துப் பகுதி: ஓர் ஆய்வு
* நில அபகரிப்புப் பண்பாடு
* ஏகஆதிபத்தியத்தின் வேர்கள்
* உலகமயமாக்கல் பின்னணியில் பண்பாடும், வாசிப்பும்
* டங்கல் என்னும் நயவஞ்சகம்
* தமிழ்ப் புத்தாண்டு
* தாலியின் சரித்திரம்
* பெண் என்னும் சுமைதாங்கி
* மஞ்சள் மகிமை
* கோலம்
* பெண் பூசாரிகளும் தாய்த் தெய்வ வழிபாடுகளும்
* குலதெய்வம்: இது எங்க சாமி!
* இராமர் பாலம்
* சாதிய ஆய்வுகள் நேற்றும் இன்றும்
* மறந்துபோன நேற்று
* பண்பாட்டின் வாழ்வியல்
* வைதிகத்தின் இருண்டமுகம்
* Glimpses of a Hidden Heritage Tamil Culture

## The Book in 3 Sentences

## Who Should Read It?

## My Top 3 Quotes

## Bibliography
* நடந்தாய் வாழி காவேரி


[//begin]: # "Autogenerated link references for markdown compatibility"
[Paramasivan]: ../authors/Paramasivan.md "Paramasivan"
[//end]: # "Autogenerated link references"